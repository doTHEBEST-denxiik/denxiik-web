[
  {
    "id": "post1",
    "title": "НЕ ПРОСТО МЕТАЛ І КОЛЕСА",
    "date": "2025-06-04",
    "content": "<p>НЕ ПРОСТО МЕТАЛ І КОЛЕСА, А СИМВОЛ НАШОЇ ЄДНОСТІ, МОЛИТВИ ТА ЛЮБОВІ ДО БАТЬКІВЩИНИ: У КАЗЕРТІ ВЛАДИКА ГРИГОРІЙ БЛАГОСЛОВИВ ТРИ ПОЗАШЛЯХОВИКИ ДЛЯ УКРАЇНСЬКИХ ВІЙСЬКОВИХ <br> 3 червня 2025 року відбулася подія, яка ще раз підтвердила: перемога кується не лише на передовій, а й у серцях, у жертовності, в єдності всього українського народу — як в Україні, так і за її межами. Цього дня Владика Григорій Комар, Апостольський Адміністратор для українців-католиків візантійського обряду в Італії, звершив чин освячення трьох позашляховиків, які вже незабаром вирушать до наших захисників на передову. </p>",
    "images": [
      "../../img/blog/post1/1.jpg",
      "../../img/blog/post1/2.jpg",
      "../../img/blog/post1/3.jpg",
      "../../img/blog/post1/4.jpg",
      "../../img/blog/post1/5.jpg",
      "../../img/blog/post1/6.jpg",
      "../../img/blog/post1/7.jpg",
      "../../img/blog/post1/8.jpg"
    ]
  },
  {
    "id": "post2",
    "title": "На парафії УГКЦ в іспанському селищі Торребланка (Валенсія) вперше відбулось свято Першої Сповіді та Урочистого Першого Причастя. ",
    "date": "2025-06-10",
    "content": "<p>Протягом року діти готувались до зустрічі з Євхаристійним Ісусом. Перед початком Літургії кожна дитина вперше в житті мала можливість особисто приступити до Таїнства Покаяння, попросити прощення в Бога за гріхи. Парох парафії отець Юрій Шабанов супроводжував кожного до святилища, де вони зосереджено молилися покуту – у щирості, простоті й дитячій довірі. Особливим моментом стало символічне спалення карток, на яких діти написали свої гріхи. Усі разом, вийшовши на двір, вони поклали ці картки у вогонь – як знак того, що гріхи зникли, були спалені Божим милосердям, і серця дітей стали чистими, як білий одяг, у який вони були зодягнені. Після Сповіді розпочалась урочиста Божественна Літургія. У проповіді о. Юрій наголосив на особливій ролі Святого Духа в нашому житті. А також закликав першопричасників завжди цінувати цей особливий момент зустрічі з Ісусом у Євхаристії. “Ніколи не втрачайте нагоди прийти до Ісуса, – підкреслив отець, – бо Він чекає кожного з вас з любов’ю і відкритими обіймами”. Після Літургії діти отримали сертифікати про уділення святих тайн - Першої Сповіді і Першого Урочистого Причастя. «Ці миті – це не просто пам’ять. Це – благодать, яка залишиться з нами назавжди. Бо сьогодні наші діти вперше повною мірою зустрілися з Христом, і ця зустріч – основа віри, любові та духовного життя, яке триватиме в них усе життя», - резюмував о. Юрій.</p>",
    "images": [
      "../../img/blog/post3/1.jpg",
      "../../img/blog/post3/2.jpg",
      "../../img/blog/post3/3.jpg",
      "../../img/blog/post3/4.jpg",
      "../../img/blog/post3/5.jpg"
    ]
  },
  {
    "id": "post3",
    "title": "Робоча зустріч священиків щодо пастирської опіки греко-католиків у єпархії Сегорбе-Кастельйон.",
    "date": "2025-06-13",
    "content": "<p>У єпархії Сегорбе-Кастельйон відбулася робоча зустріч священиків, присвячена обговоренню шляхів покращення пастирської опіки над греко-католиками, зокрема українською громадою. У зустрічі взяли участь парох катедри Святої Марії в Кастельйоні о. Joaquín Muñoz, парох церкви в Торребланці о. Nuno Viera та капелан українців греко-католиків у Вінаросі, Торребланці й Кастельйоні о. Юрій Шабанов. Під час розмови обговорено різні способи підтримки українських вірян, які проживають на території єпархії, зокрема духовну опіку, організацію богослужінь та заходів для згуртування громади. Священики запевнили о. Юрія у своїй підтримці та відкритості до подальшої співпраці. Зустріч пройшла в атмосфері братерства й спільної відповідальності, а її підсумком стало щире прагнення служити Божому люду з ще більшою ревністю та любов’ю.</p>",
    "images": [
      "../../img/blog/post2/1.jpg"
    ]
  },
  {
    "id": "post4",
    "title": "Зустріч української парафії у Торребланці з єпископом Кастельйону-Сегорбе - Казимиром Лопесом.",
    "date": "2025-06-15",
    "content": "<p>У неділю, 15 червня відбулася важлива подія для української громади в Торребланці — зустріч із єпископом Кастельйону, преосвященним Казимиром Лопесом. Владика прибув на запрошення о. Нуно до місцевої латинської парафії, щоб уділити Таїнство Миропомазання дітям. У святій месі також взяв участь отець Юрій Шабанов, який наприкінці богослужіння разом із вірними української парафії подякував єпископові за подаровані намісні ікони для нашої спільноти. Після Літургії була можливість поспілкуватися з владикою, який запевнив о. Юрія у своїй підтримці та подальшій пастирській опіці українських вірних у межах своєї дієцезії. Ця зустріч стала знаком єдності та взаємної духовної підтримки.</p>",
    "images": [
      "../../img/blog/post4/1.jpg",
      "../../img/blog/post4/2.jpg",
      "../../img/blog/post4/3.jpg",
      "../../img/blog/post4/4.jpg",
      "../../img/blog/post4/5.jpg"
    ]
  },
  {
    "id": "post5",
    "title": "Зустріч священиків північного деканату дієцезії Сегорбе- Кастельйон.",
    "date": "2025-06-17",
    "content": "Зустріч священиків північного деканату дієцезії Сегорбе- Кастельйон. Сьогодні, 17 червня, в резиденції парафії с. Торребланка відбулася зустріч священиків північного деканату дієцезії Сегорбе-Кастельйон. Учасники поділилися досвідом душпастирського служіння у своїх громадах, а також провели братню трапезу. Під час зустрічі отець-парох Нуно та квпелан о. Юрій  ознайомили присутніх із місцевою церквою та каплицею, де звершують богослужіння. Отець Юрій також показав намісні ікони, подаровані єпископом Казимиром для греко-католицької парафії. Зустріч пройшла у теплій та дружній атмосфері, сприяючи зміцненню духовної єдності та братерських зв’язків між священиками.",
    "description": "Зустріч священиків північного деканату дієцезії Сегорбе- Кастельйон.",
    "images": [
      "../../img/blog/post5/1.jpg",
      "../../img/blog/post5/2.jpg"
    ]
  },
  {
    "id": "post6",
    "title": "Освячення нового Євангелія у Вінаросі та кадила в Кастельйоні",
    "date": "2025-06-22",
    "content": "Освячення нового Євангелія у Вінаросі та кадила в Кастельйоні: крок до глибшого пізнання  богослужінь східного обряду.  Сьогодні, в неділю, 22 червня, на парафії м. Вінарос було звершено чин освячення нового Євангелія. Це особливий і урочистий момент у житті парафії, адже Євангеліє — це не просто книга, а Слово Живого Бога, яке звучить у нашій парафії кожної неділі та свята. У літургійному житті Причастя звершується двічі: спершу — через слухання Божого Слова, а потім — у Таїнстві Євхаристії. І якщо для Господа ми приносимо себе і свої серця, то й усе, що Йому служить, має бути достойним, прекрасним і світлим. Адже Богові належить найкраще — і не лише в дарах хліба і вина, а й у речах, якими Йому служимо. Також напередодні, в суботу, 21 червня, на парафії у місті Кастельйон було освячено нове кадило. Зростання парафіяльної спільноти надихає на подальше оновлення всього необхідного для повноцінного звершення богослужінь. У найближчому часі планується придбати всі потрібні літургійні речі, щоби кожна Літургія відбувалася з належною красою та гідністю. Нехай ці кроки будуть знаком нашої любові до Бога, нашої єдності як Церкви та нашого прагнення служити Йому з чистим серцем і всією душею. Бо де збирається народ Божий — там живе Христос. А де є живий Христос — там усе преображається в Небо. Усім жертводавцям нехай Господь щедро благословить та віддасть сторицею.",
    "description": "Освячення нового Євангелія у Вінаросі та кадила в Кастельйоні: крок до глибшого пізнання  богослужінь східного обряду.",
    "images": [
      "../../img/blog/post6/1.jpg",
      "../../img/blog/post6/2.jpg",
      "../../img/blog/post6/3.jpg",
      "../../img/blog/post6/4.jpg",
      "../../img/blog/post6/5.jpg",
      "../../img/blog/post6/6.jpg",
      "../../img/blog/post6/7.jpg",
      "../../img/blog/post6/8.jpg"
    ]
  },
  {
    "id": "post7",
    "title": "Yрочиста Служба Божа «Служителі Христової радості та надії»",
    "date": "2025-06-25",
    "content": "У прокатедральному соборі Святої Софії в Римі відбулася урочиста Служба Божа в межах духовно-формаційного семінару «Служителі Христової радості та надії», організованого Пасторально-міграційним відділом УГКЦ. Літургію очолив кардинал Микола Бичок, у співслужінні з єпископами — владикою Степаном Сусом та владикою Григорієм Комаром, а також численними священиками, які служать у міграційному душпастирстві по всьому світу. Ми разом молилися за мир в Україні, за всіх переселенців, за силу та надію для нашого народу. А я особисто молився сьогодні на цій Літургії за вас, мої дорогі парафіяни м. Вінаросу, Торребланки та Кастельону — дякуючи Богові за Вас, довіряючи ваші радощі та турботи Його любові.",
    "description": "У прокатедральному соборі Святої Софії в Римі відбулася урочиста Служба Божа в межах духовно-формаційного семінару «Служителі Христової радості та надії»",
    "images": [
      "../../img/blog/post7/1.jpg",
      "../../img/blog/post7/2.jpg",
      "../../img/blog/post7/3.jpg",
      "../../img/blog/post7/4.jpg"
    ]
  },
  {
    "id": "post8",
    "title": "Отець Юрій Шабанов беручи участь у семінарі для священиків з ПМВ УГКЦ",
    "date": "2025-06-25",
    "content": "Отець Юрій Шабанов беручи участь у семінарі для священиків з ПМВ УГКЦ , що триває в італійській столиці, завітав до свого альма-матер — Pontificia Università Lateranense (Папський Латеранський університет), де навчався майже три роки. У рідних стінах університету він мав нагоду поспілкуватися зі своїми викладачами, зокрема зі своїм науковим керівником, професором Паоло Асоланом — знаним богословом і керівником Пасторального інституту «Redemptor Hominis». Професор Асолан супроводжував отця Юрія під час його академічної формації в Римі, а також підтримує зв’язок із випускниками, які здійснюють душпастирське служіння у різних країнах світу. Під час зустрічі отець Юрій та проф. Асолан обговорили актуальні виклики сучасного душпастирства, особливо в контексті праці з мігрантами. Откць Юрій поділився досвідом свого служіння в Іспанії, де він мав змогу застосувати набуті знання на практиці — у парафіяльній роботі, катехизації, та адаптації до пасторального служіння. Навчання у Pontificia Università Lateranense стало для отця Юрія фундаментом, який він активно використовує у щоденному служінні. Поєднання академічної формації, та пасторального досвіду в Іспанії допомагає глибше розуміти виклики часу та ефективно відповідати на духовні потреби сучасності. Таким чином, його візит до університету став не лише нагодою зустріти старих наставників, професорів та друзів, але й  символом тісного зв’язку між богословською освітою та практикою пастирського служіння у сучасному світі.",
    "description": "Отець Юрій Шабанов беручи участь у семінарі для священиків з ПМВ УГКЦ",
    "images": [
      "../../img/blog/post8/1.jpg",
      "../../img/blog/post8/2.jpg"
    ]
  },
  {
    "id": "post9",
    "title": "Гарна нагода зустрічей у Римі. ",
    "date": "2025-06-27",
    "content": "Гарна нагода зустрічей у Римі. Священики УГКЦ які служать у межах компетенції ПМВ мали благословенну нагоду відвідати Базиліку Святого Петра у Риміна чолі з владикою Степаном Сусом. Спільна молитва в серці Католицької Церкви стала особливим духовним пережиттям і свідченням єднсті душпастирів у служінні Божому людові. Під час візиту отець Юрій також побував біля стін Ватикану, де зустрів давніх друзів і побратимів у священичому служінні. У братньому спілкуванні вони ділилися своїми радощами й болями, труднощами та викликами, з якими стикаються у пасторальному житті. Такі зустрічі стали не лише нагодою для відвертого слова, але й джерелом натхнення та взаємної підтримки для подальшої праці на Божій ниві. Особливо цінними були моменти обміну досвідом між священниками з різних країн, культур і контекстів. У цій багатогранності служіння яскраво проявилася спільна мета — вести людей до Бога, нести їм надію, світло і любов у кожному куточку світу. Це був час духовного оновлення, глибокого молитовного зосередження і великої радості — зустрічі з братами у Христі. А серце наповнювалося вдячністю за Божу присутність у кожному моменті. Слава Богу за все. Амінь.",
    "description": "Священики УГКЦ які служать у межах компетенції ПМВ мали благословенну нагоду відвідати Базиліку Святого Петра у Риміна чолі з владикою Степаном Сусом",
    "images": [
      "../../img/blog/post9/1.jpg",
      "../../img/blog/post9/2.jpg",
      "../../img/blog/post9/3.jpg",
      "../../img/blog/post9/4.jpg",
      "../../img/blog/post9/5.jpg",
      "../../img/blog/post9/6.jpg",
      "../../img/blog/post9/7.jpg",
      "../../img/blog/post9/8.jpg",
      "../../img/blog/post9/9.jpg",
      "../../img/blog/post9/10.jpg",
      "../../img/blog/post9/11.jpg",
      "../../img/blog/post9/12.jpg",
      "../../img/blog/post9/13.jpg",
      "../../img/blog/post9/14.jpg",
      "../../img/blog/post9/15.jpg"
    ]
  },
  {
    "id": "post10",
    "title": "🎤 Концерт Ірини Федишин у Торребланці! 🇺🇦",
    "date": "2025-07-04",
    "content": "🎤 Концерт Ірини Федишин у Торребланці! 🇺🇦 <br> 📅 22 липня, 🕗 початок о 20:00 (концерт розпочнеться приблизно о 20:15) <br>📍Sala Multiusos, Carrer Galicia, 46, 12596 Torreblanca, Castelló <br> Концерт організовується за підтримки Української Греко-Католицької Церкви у провінції Кастельйон. Збір для України 💪 <br> 🎟 Квитки: <br>– Онлайн (оплата карткою) за посиланням: 25 € протягом перших 4 днів починаючи від сьогодні, потім 35 €. <a href=\"https://secure.wayforpay.com/payment/sc7f1a138fb56\">https://secure.wayforpay.com/payment/sc7f1a138fb56</a> <br>– Особисто у священника – о. Юрія Шабанова (оплата готівкою). <br> Це буде тепла, надихаюча подія, що об'єднає українців далеко від Батьківщини. Чекаємо на вас!",
    "description": "📅 22 липня, 🕗 початок о 20:00 (концерт розпочнеться приблизно о 20:15)📍Sala Multiusos, Carrer Galicia, 46, 12596 Torreblanca, Castelló",
    "images": [
      "../../img/blog/post10/1.png"
    ]
  },
  {
    "id": "post11",
    "title": "Чин освячення нового євхаристійного набору для парафії м. Кастельйон",
    "date": "2025-07-06",
    "content": "Учора, 5 липня, перед початком Божественної Літургії було звершено чин освячення нового євхаристійного набору для парафії м. Кастельйон. Освятили також новий ілитон, який буде використовуватися під час служіння Літургії.<br> Це ще один важливий крок для впорядкування й облаштування нашого храмового життя. Щиро дякуємо всім жертводавцям, які долучилися до цієї справи. Нехай Господь благословить кожного сторицею.",
    "description": "Чин освячення нового євхаристійного набору для парафії м. Кастельйон",
    "images": [
      "../../img/blog/post11/1.jpg",
      "../../img/blog/post11/2.jpg",
      "../../img/blog/post11/3.jpg"
    ]
  }
]